---
layout: post
title: راهنمای آموزشی چگونه مدیر عامل یاهو Marissa Mayer را به خانه خود ببریم
author: فرزاد یوسف زاده
author_avatar: /assets/images/farzad.jpeg
---
به تازگی یک خبر خوانده بودم در این مورد که استیو وازنیاک (میشناسینش دیگه!) یه  بسته iMac از فروشگاه  اپل رو شخصا دلیور کرده واسه سورپرایز کردن مشتری عزیز! (که یه دختره بود) حالا این پست یک آموزش هست که چگونه مریسا میر (Marissa Mayer ) مدیر عامل داف یاهو رو دم در خونمون داشته باشیم، مراحل بعدش که چگونه ببریمش تو و اون تو باهاش چیکار کنیم به تلاش و شخصیت خودتون بستگی داره که بیاد یا بسته رو بده بره (:

اگر هم دختر هستید و مریسا به کارتان نمیاد، دو راه دارید، هم میتونید از روی این آموزش تضمینی جلو برید و بعدش با مریسا چای یا احتمالا قهوه (چون خارجیه قهوه بهتره) بنوشید نیازی نیست اینقدر منحرف باشید. یا اینکه این راهنما را روی مدیر عامل های مرد خوشتیپ دیگر کمپانی های مطرح تکنولوژی مثل فیسبوک، مایکروسافت، رهاتک و … پیاده کنید. خصوصا این مورد آخر که شرکتی ایرانی هست و نیازی به اجرای مرحله اول راهنما هم نیست. موفقیتش رو هم شخصا تضمین میکنم.

در مرحله اول شما باید خارج باشید، نیازی نیست خارجی باشید فقط خارج باشید کفایت میکنه. آخه شنیدید که میگن هر چی خوبه مالِ خارجیاست و مریسا هم خیلی خوبه!

دوما یاهو باید لوکال استور راه اندازی کنه، کاری که از شما برمیاد اینه که پیشنهادش رو برای خود خانوم Mayer بفرستید شاید تقدیر هم شدید! احتمالا یاهو یه صندوق انتقادات پیشنهاداتی چیزی تو شرکتشون دارن پس حتما به ایمیل های پیشنهادات رسیدگی میشه! خیالتون راحت.

بعد از اون، شاید هم قبل از اون یاهو باید یه سری محصولات فیزیکی تر و قابل دلیور شدن تولید کنه! ایده خود من چت روم برقیه که چت روم های سنتی یاهو رو روی یک دستگاه شبیه تبلت پیاده سازی کنن که نیازی به اینترنت نداره فقط با اتصال به برق شهری وصل میشیم به چت روم و مخ ترجیحا دختر/پسر همسایه رو میزنیم،  متاسفانه این دیوایس باتری نداره. اعتراض هم نکنین چون اسمش چت روم برقیه نمیشه کاریش کرد باید به برق وصل باشه! تازه بدون باتری وزن اون هم سبک تر میشه! خوبه که.

میتونید بعد این که این ایده عملی شد و حسابی ازاون لذت بردید و به مشکل کوتاهی سیم برق براش برخوردید یک پکیج اکستنشن سیم سفارش بدید حتما یاهو برای اون این آپشن رو درنظر خواهد گرفت چون هم یاهووئه و کم الکی نیست و هم این که خیلیا به این مشکل بر میخورن و منطقی ترین راه حلش افزایش طول سیم هست.

پ.ن: لطفا از این ایده بدون منبع سو استفاده نکنید! من این ایمیل رو فرستادم برای مریسا و امیدوارم خودم بتونم راهنما رو عملی کنم تا خبر موفقیتش رو بنویسم براتون تا پست تکمیل بشه.

خب پس از اون باید برای خرید اون محصول پول داشته باشید. برای این مورد راهنمای آموزشی مفصلی منتشر خواهم کرد.

در این مرحله، کار بسیار سادست شما محصول رو سفارش میدید و منتظر مینشینید.

سپس باید این ایده بازاریابی جالب که استیو وزنیاک پیاده کرده به ذهن مریسا هم خطور کنه اولا تصمیم بگیره این کار رو انجام بده. چون میدونین که خارج هست و خطرناکه یه زن تنها بره در خونه مردم بعدش هم یه وخت نگن از “واز” تقلید کرده. زشته، مردم چی میگن در هر دو گزینه.

اینجای کار یه مقدار به آمار و احتمال بستگی داره، من به شانس اعتقادی ندارم و تنها کلید اون رو در آمار و احتمال میدونم. جا داره همین جا از استاد آمار و احتمال دوره دانشگاهمون، همو ن خانومه که متاسفانه اسمشون یادم نمیاد و یکم هیکل بزرگ و قد کوتاهی داشتن تقدیر کنم که پست یکمی فرهنگی بشه.

همینطور ازون دختره ی همکلاسیم که یه ساعت قبل امتحان کمک کرد تا بتونم فرمولها رو کف دستم (خصوصا کف دست راست و ساعد اون که نمیشه با دست چپ روش نوشت) بنویسم و البته بفهمم چی نوشتم(!) تقدیر به عمل بیارم و از همینجا بگم خیلی ماهی. متاسفانه اسم نمیبرم که دلتون بسوزه.

آها بحث آمار شده بود از موضوع منحرف شدیم. در اینجا از آن رو که مشتریان یاهو بسیار کمتر هستن از اپل و اصلا یاهو کجا اپل کجا و هم این که این محصول قطعا تازه تولید شده چون تا امروز یاهو چیزی نداشته که اینطوری بفروشه و شما به عنوان کسی که طرحش رو پیشنهاد دادین میدونین کی به بازار میاد و از این نظر از خیلی های دیگه جلو هستید (البته به شرطی که بقیه مشتریای یاهو این پست رو نخونن که بعید میدونم!) احتمال این که شما از بین مشتری ها برای این دلیوری  انتخاب بشید خیلی زیاد هست.

مرحله آخر که خیلی مهمه برای اینکه خانوم مریسا ناراحت نشه وقتی در رو باز کردید و با ایشون مواجه شدید، حتما، تاکید میکنم حتما سورپرایز بشید یا حداقل تظاهر کنید که سورپرایز شدید! چون هدف ایشون همین هست و از اونجا که شما از روی این guide تضمینی دارید پیش میرید و مطمئن هستید که این اتفاق میفته و انتظارش رو دارید ممکنه به اندازه انتظار ایشون سورپرایز نشید و ایشون ناراحت بشن و بذارن برن و تمامی زحمات شما به هدر بره. بالاخره هرچقدر هم منطقی باشند خانوم هستند و حساس. مراعات کنید.
تبریک میگم شما اگه تمامی step های این guide رو با موفقیت گذرونده باشید خانوم مریسا میر رو دم خونتون خواهید داشت. باقی مراحل رو خودتون میدونی چیکار کنین و اگر نمیدونید چرا وقت مدیر عامل یاهو رو گرفتید پس حتما google کنید که باید چیکار کنید چون فقط یک بار میتونید تست کنید و جایی برای آزمون و خطا نیست. متاسفانه موضوعش خیلی به وبلاگ بنده نمیخوره که در موردش راهنمای تضمینی 100% بنویسم. البته بستگی به فیدبک خواننده ها هم داره.

امیدوارم ملاقات سازنده ای باشه و البته لازم به ذکر نیست که ایشون متاهل هستن یکم مراعات کنین.
